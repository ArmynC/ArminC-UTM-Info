Capitolul I

Acțiunea începe având în prim plan chiar pe personajul principal, Ghiță care nemulțumit fiind de condiția sa socială de cizmar modest și sărac, hotărăște să ia în arendă un han aflat lângă o moară părăsită pentru a reuși să câștige mai mulți bani. Contrar vorbelor înțelepte ale bătrânei (soacra sa) din începutul nuvelei, Ghiță hotărăște că vrea să scape de sărăcie cu orice preț și decide să plece către moară.

Capitolul II

Astfel, împreună cu soția sa Ana, cu bătrâna și cu cei doi copii, Ghiță se mută la Moara cu noroc, un loc descris ca fiind amplasat într-o zonă pustie, având în fața sa cinci cruci care parcă anunță drumețul că acolo este un loc binecuvântat. După o perioadă de stat la moară, Ghiță devine cunoscut în zonă de către drumeți, ba chiar îi surâde norocul și începe să câștige niște bani. Trăia o viață fericită alături de familie și simțea că și-a depășit condiția de cizmar sărac.

Capitolul III

Totuși, lucrurile devin complicate când la Moara cu noroc își face apariția Lică Sămădăul, șeful porcarilor și a turmelor de porci din zonă, cunoscut ca fiind un om primejdios de către locuitorii din zonă. Odată cu apariția lui Lică Sămădăul la han, apar și necazurile familiei lui Ghiță. Lică, om aspru și neîndurat, se impune în fața lui Ghiță și îi cere acestuia să țină socoteala tuturor oamenilor care trec pe la han, expunându-și statura sa de șef al zonei.

Capitolul IV

Deși reținut și împotrivit la început, Ghiță înțelege că Lică este un om puternic și respectat în zonă, iar cu teama de a nu-i deveni dușman, nu se împotrivește. Acest moment marchează, totodată, un alt moment important, în care Ghiță își mai ia o slugă, își cumpără două pistoale și doi câni pentru a se păzi de dușmani. Devenise tot mai ursuz, se aprindea din orice, ba chiar devenise în unele momente violent cu Ana.

Ghiță ajunge să înțeleagă că toți oamenii care veneau la moară veneau cu voia lui Lică, iar el ajunsese să depindă de intențiile acestuia. Înțelege că dacă se pune bine cu Lică, o să-i meargă bine, acest moment fiind marcat de gândurile sale asupra faptului că dacă nu ar fi avut familie, ar fi avut să-i meargă foarte bine și să se îmbogățească. Astfel, Ghiță devine din ce în ce mai însetat de avuție, devine complicele lui Lică Sămădăul, ajungând să primească bani din tot felul de nelegiuiri întocmite de acesta.

Capitolul V

Ghiță ajunge să își sacrifice căsnicia, devenind omul sămădăului, după cum gândea el, cel mult până când ajunge să strângă o sumă considerabilă de bani. Intră din ce în ce mai tare în jocurile ilegale ale lui Lică, dar fiind totuși încântat de faptul că se îmbogățește datorită acestuia.